---
{"dg-publish":true,"permalink":"/campagna/sessioni/sessione-4/"}
---


# Sessione 4

## Un conchigliere e troppe domande

Una domanda si profila nella mente delle nostre avventuriere una volta che il nuovo giorno le scaraventa fuori dal mondo dei sogni: che cosa mai potremmo fare visto che non possiamo uscire liberamente dalla città? La città è in pieno fermento, le voci del mercato si fanno sentire vivacemente ben prima che **Kairen** apra le imposte delle finestre. Ma non tutte le voci sono effettivamente a festa. Mentre il sindaco **Denson** sembrerebbe profilare l'ennesimo discorso incentrato su spie che vogliono rubare i segreti dell'ignispiga, ed invita tutti i cittadini a tenere occhi ed orecchie aperte, vi sono persone che piangono a lutto i loro cari che non sono tornati dalla missione volta a far cessare le incursioni alle fattore della zona. Sembrerebbe che gli oggetti recuperati, che le ragazze hanno preso per permettere l'identificazione dei caduti, abbiano raggiunto le famiglie a cui dovevano essere riconsegnati. Su questo il sindaco, evidentemente, è stato comunque di parola. Questa sarà la situazione a cui **Delia** e **Kairen** avranno modo di assistere, mentre **Lys** procaccia la colazione dal buon **Harbek**. Una volta riunito, il trio opta per finire di consumare la specialità mattutina del **Boccale Infuocato** dirigendosi verso l'ingresso della città, con l'intenzione di stare attente al passaggio di eventuali persone interessanti e – chissà- magari individuare un possibile conchigliere venuto a render conto per la morte del cuccolo! In realtà gli elementi più interessanti che varcheranno i confini di **Halrath** altro non sono che due enormi carretti, ben più grossi rispetto a quelli della carovana dove era detenuto il cuccolo. Probabilmente si tratta di rifornimenti? Sul carro, nonché sul telone che occulta la possibilità di poter aver conferma di quanto trasportato, vi è un simbolo che nessuna delle tre, finora, ha mai visto: il disegno richiama per sommi capi una sorta di elica, una piccola croce rettangolare è presente al centro e da ogni metà di questa si allungano delle stanghette uncinate all'estremità. Una cosa è certa: non è un simbolo appartenente a qualche culto che il trio possa conoscere. Tornate al **Boccale Infuocato** (in fondo, dovessero essere dei mercanti, c'è buona possibilità che i nuovi arrivati possano fermarsi lì), **Durna** è più che mai oberata nel servire i vari clienti. **Harbek** non c'è, rendendo più che mai la nana con un tiefling per capello vista la mole di lavoro che si sta sobbarcando, al punto che **Kairen** ha persino l'idea di proporsi come aiutante una volta finito il pasto. La realtà è che non ce ne sarà bisogno, **Harbek** torna prima che la Shadar-kai possa proporsi. Sembrerebbe quasi provato da qualunque cosa fosse andato a fare altrove. Dalle parole di **Durna**, è possibile che i responsabili di quello stato siano proprio i due ipotetici fornitori della taverna. A quanto pare questi arrivano ogni paio di mesi e non sembrerebbero proprio il top della clientela. Niente di meglio per stimolare **Kairen** a voler tentare di indagare sui due carretti, andrà di fatto all'esterno nel tentativo di individuarli e capire al meglio la situazione non fosse che, nel cercare di farlo, in realtà viene intercettata da un'altra persona, mai vista. Si tratta di un ragazzetto che non dimostra più di 18 anni, dai capelli rossi, gli occhi chiari, e un sacco di strane domande riguardanti quello che il trio ha vissuto di recente. Dice di chiamarsi **Val**.
Tuttavia **Kairen** non ha modo di approfondire di troppo la questione, il ragazzo si congeda e si defila dopo aver avuto qualche risposta da lei. Messe a conoscenza dello strano incontro da **Kairen**, tanto **Delia** quanto **Lys** concordano che questa sia effettivamente la situazione più bizzarra e interessante in cui ficcare il naso. Si mettono sulle tracce del misterioso ragazzo e, lanciata la sua moneta, **Lys** si lascia guidare dal risultato nel scegliere di deviare rispetto alla strada dritta che stavano percorrendo, andando man mano ad avvicinarsi alla casa del sindaco. Bisogna aver sempre fiducia in Tymora. Arrivate nei pressi, qualcosa attira istantaneamente l'attenzione delle avventuriere: la porta è infatti aperta e da una personalità paranoica come il sindaco tutto ci si potrebbe aspettare meno che lasci la porta della propria abitazione aperta, a fruizione di possibili spie. Mentre il trio si organizza su come agire, **Lys** è propensa a lasciare le compagne a varcare l'ingresso e correre a chiamare le guardie cittadine, la voce del sindaco blocca il loro piano portandole a entrare nella baraonda caotica che è diventata quell'abitazione. Sembrerebbe star bene, a una prima occhiata. Eppure vi è qualcosa che stona terribilmente. Infatti altro non si rivelerà che **Val** camuffato. Tuttavia la spiegazione che lui darà su quello che sta succedendo persuade le ragazze a non scagliarsi contro di lui (anche se **Kairen** effettivamente lo attacca al muro, non senza dover usare più forza di quanto non dovrebbe richiedere uno smilzo del genere). Ebbene, volevamo il conchigliere? Eccolo qua. Costernato di non essere riuscito ad arrivare in tempo per salvare la vita del cuccolo, è evidente che abbia parecchi trascorsi con **Adamas**, il genasi collezionista di squame di drago. Notiamo uno strano simbolo in argento e platino che è semi occultato dal vestiario di **Val**, dettaglio ripreso anche sulle tre monete che consegna alle ragazze. Afferma che andranno usate una volta che avremo risolto la questione di **Adamas** o utilizzarle come garanzia all'interno di un “luogo neutrale” (niente poco di meno che **Sigil**), e dovessimo finire lì di domandare di una certa **Amethyst**. Nel fargli notare che, con la situazione attuale, le tre avventuriere sono legate a restare ad **Halrath**, è lo stesso **Val** a suggerire di sfruttare la situazione attuale per spacciarsi come salvatrici del sindaco prima di andarsene. Cosa che effettivamente le tre faranno. Tralasciando stanze strane senza finestre e tanti bigliettini e fili, le ragazze provvederanno a recuperare il sindaco e a richiamare le guardie per convalidare ulteriormente ciò che è avvenuto in quella casa. Ci sarà parecchio da organizzare, se dovranno mettersi alla ricerca di **Adamas**.


## Personaggi coinvolti
- [[Personaggi/Personaggi giocanti/Kairen\|Kairen]]
- [[Personaggi/Personaggi giocanti/Lysera Ardenthel\|Lysera Ardenthel]]
- [[Personaggi/Personaggi giocanti/Delia\|Delia]]
- [[Personaggi/Personaggi non giocanti/PNG Boukan/Halrath/Harbek Mano Calda\|Harbek Mano Calda]]
- [[Personaggi/Personaggi non giocanti/PNG Boukan/Halrath/Durna Pietrarossa\|Durna Pietrarossa]]
- Val


## Luoghi visitati
- [[Luoghi/Piano materiale/Boukan/Boukan\|Boukan]]
- [[Luoghi/Piano materiale/Boukan/Halrath\|Halrath]]
- [[Boccale Infuocato\|Boccale Infuocato]]
- 
- 

## Oggetti o indizi rilevanti
- 
- 

## Domande aperte
- ...
