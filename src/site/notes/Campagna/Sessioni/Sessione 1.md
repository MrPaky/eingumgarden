---
{"dg-publish":true,"permalink":"/campagna/sessioni/sessione-1/"}
---


# Sessione 1

## L'inizio di tutto...

In quel di **Boukan**...
Due giorni. Due giorni intensi di viaggio all'interno di un bioma fatto di acquitrini, paludi e insetti fastidiosi. È questo che si sono trovate ad affrontare **Kairen**, **Delia** e **Lysera** dopo aver accettato di indagare su certi fatti che stanno mettendo in subbuglio le fattorie attorno alla cittadina di **Harlath**. Il sindaco di questa, **Ahrahrmia Denson**, ha invitato gli avventurieri a risolvere questa spinosa questione e, fino a prova contraria, il trio attualmente in viaggio è quello che intende compiere, partendo dalle zone più esterne. Senz'altro si stava meglio a bere e socializzare al **Boccale Infuocato**, la taverna del luogo, tuttavia va riconosciuto che se la produzione del cereale, essenziale per la produzione della famosa birra locale, dovesse essere compromessa… la taverna sarebbe un posto molto meno piacevole da visitare. Referenze, necessità di documenti (anche quando non sei consapevole che ti occorrano), proselitismo e chissà quante altre motivazioni sono alla base della scelta delle tre avventuriere per accettare l'incarico, fatto sta che la prima parte dell'indagine assume la forma di un muro quando, giunte a una fattoria, le informazioni ottenute si rivelano del tutto nulle: il contadino, uomo decisamente avanti con l'età e con conclamati gusti peculiari in fatto di legami sentimentali, non ha subito niente di quanto narrato dal sindaco e il fatto più eclatante di cui le ragazze vengono messe a conoscenza è della fuga, ben 15 anni prima, di **Marilù**. Sua moglie.* Nonché bestia*. Per quanto ciò appaia irrilevante, quanto meno ad aggiungere indizi croccanti all'indagine, tuttavia parrebbe sottolineare la possibilità che gli eventi al centro di questa non si siano spinti fino a quel limite, un dettaglio se non altro degno di attenzione visto che il proprietario di casa, tanto attempato e probabilmente più indifeso di altri data la posizione isolata della fattoria, sarebbe potuto essere una “vittima” facile di furto. E invece si è dimostrato ignaro di tutto. Lasciata la fattoria, le avventuriere proseguono sul sentiero assistite da un clima tutto sommato stabile, fintanto che la notte non incombe dichiarando la necessità di riposare un po' per tutte e tre. Sotto la benedizione di **Tymora**, viene creata una zona sicura che il party potrà sfruttare per recuperare energie e fare le prime ipotesi sul loro viaggio. Sarà **Kairen** a proporsi per il primo turno di guardia ed, effettivamente, è proprio quello nel quale succede l'unica cosa eclatante della nottata. Nel mentre è intenta a rilassarsi, la Shadar-kai avverte una risatina maligna, divertita, che echeggia all'esterno della cupola protettiva. Tuttavia, come si fa più attenta a questo dettaglio, la risata non si fa più sentire lasciando la questione avvolta nell'ignoto. La notte proseguirà tranquilla, vivacizzata nel breve scambio di scherzi tra **Delia** e **Lys**. Chissà se sarà **Tymora** o **Sehanine Moonbow** la divinità più divertita dallo scambio tra le due. Nuovo giorno, nuova fattoria. Questa volta la situazione si rivela all'istante già più interessante: il trio si trova a conversare con due braccianti decisamente più intriganti (d'aspetto, senz'altro!) rispetto al vecchio fattore del giorno prima. Dichiarandosi come parte della promessa del sindaco di mandare avventurieri a risolvere ciò che affligge le fattorie, il party viene a conoscenza che una bestia sia effettivamente sparita anche da questo luogo. 
Alle ragazze indagare sulla questione. Ciò che appare evidente alle tre avventuriere è che, tuttavia, non sembrerebbero esserci evidenti segni di effrazione o di lavori recenti che possano indicare l'aver sistemato il danno causato dalla fuga della bestia. Forse i dintorni avrebbero potuto fornire ulteriori indizi nonostante l'evento sia avvenuto parecchi giorni prima. La speranza deve sempre essere l'ultima a morire. Nel proseguire, le ragazze incappano in un suono strano. È il primo passo che le porterà a contatto con un coboldo piuttosto bizzarro, “salvato” dall'essere letteralmente schiacciato a terra dal peso del suo zaino, ingombrante rispetto alla sua stazza. Sembrerebbe che **Rhelvior**, il coboldo, sia sulle tracce di qualcuno per conto di un certo “_Conchigliere_”. Qualcuno in grado di sputare fuoco per esser ben precisi e tanto più la sua stentata descrizione procede, tanto più l'ipotesi di un drago sembrerebbe essere piuttosto fondata. Lasciarlo a sé stesso? Non sia mai. Forse proprio aiutando questo coboldo (che lui lo voglia o meno) le avventuriere potranno portare effettivamente a compimento la loro prima missione. 
...forse.

## Personaggi coinvolti
- [[Personaggi/Personaggi giocanti/Delia\|Delia]]
- [[Personaggi/Personaggi giocanti/Kairen\|Kairen]]
- [[Personaggi/Personaggi giocanti/Lysera Ardenthel\|Lysera Ardenthel]]
- [[Personaggi/Personaggi non giocanti/PNG Boukan/Halrath/Rhelvior\|Rhelvior]]

## Luoghi visitati
- [[Luoghi/Piano materiale/Boukan/Boukan\|Boukan]]
- 

## Oggetti o indizi rilevanti
- Qualcosa o qualcuno ha rubato alcuni capi di bestiame
- Sembra che siano stati presi di mira di più le fattorie vicino alla città invece che quelli più lontani
- 
## Domande aperte
- ...
